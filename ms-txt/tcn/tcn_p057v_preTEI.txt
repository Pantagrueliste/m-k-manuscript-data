  Gainier Les Gainiers se servent de petites peaulx d’aigneaulx et chevreaulx fort deliées quasi comme parchemin et les tiennent en lieux humides tousjours remoulhées. Quand ilz veulent imprimer quelque histoire, ils les couchent dans les creus de leur figure, puys mectent par dessus de la terre grasse fine de laquelle on desgresse les draps, l’aiant bien pressée &amp; battue &amp; rendue moyenement humide et molle. Puis posent sur la terre une petite tablette unye et mectent le tout en une presse et l’y laissent seicher. Apprés la terre, seulement le cuyr demeure nectement emprainct  de la grosseur d’un poix. Et lors tu donnes au cuyr deux ou trois couches, l’une apprés l’aultre, de noir de couperose et escaille de fer, egalle comme les taneurs font. Et ceste taincture, estant astringente, faict reserrer le cuir &amp; le fortifie et le faict mieux empraindre. Estant sec, on colle par le revers de la toille aveq de la colle forte. En ceste sorte on peult promptement imiter de grandes statues &amp; de fort subtille medailhe et les paindre &amp; estoffer, &amp; sont legieres et portatives &amp; de longue durée. Ce qui s’emprainct sur ung relief se faict aultrement et se resuict aveq ung fer chault.  Painctre Croons bons ne se font aveq colle bonne mays aveq laict de femme. Les images faictz de carton se doibvent, estant secs, tremper dans la rousine fondue fort delayée et claire. Cela la fortifie, aultrement ilz deviennent mols en temps humide. Les masques de Venise se font aveq le creulx &amp; le visaige masle de cuyvre. Les Flamens n’emploient poinct aultre blanc aux carnations à huille que le blanc de plomb, pource que la ceruse jaulnist. L’huille de noix de 4 ou 5 ans qui est cler est la meilheure couleur, garde de poulsiere. Celuy qui est recentement tiré avecq la presse en forme d’huille d’amendes est blanc, mesmement si la peau des noix est tirée.   

  Gainier Les Gainiers se servent de petites peaulx d’aigneaulx et chevreaulx fort deliées quasi comme parchemin et les tiennent en lieux humides tousjours remoulhées. Quand ilz veulent imprimer quelque histoire, ils les couchent dans les creus de leur figure, puys mectent par dessus de la terre grasse fine de laquelle on desgresse les draps, l’aiant bien pressée &amp; battue &amp; rendue moyenement humide et molle. Puis posent sur la terre une petite tablette unye et mectent le tout en une presse et l’y laissent seicher. Apprés la terre, seulement le cuyr demeure nectement emprainct  de la grosseur d’un poix. Et lors tu donnes au cuyr deux ou trois couches, l’une apprés l’aultre, de noir de couperose et escaille de fer, egalle comme les taneurs font. Et ceste taincture, estant astringente, faict reserrer le cuir &amp; le fortifie et le faict mieux empraindre. Estant sec, on colle par le revers de la toille aveq de la colle forte. En ceste sorte on peult promptement imiter de grandes statues &amp; de fort subtille medailhe et les paindre &amp; estoffer, &amp; sont legieres et portatives &amp; de longue durée. Ce qui s’emprainct sur ung relief se faict aultrement et se resuict aveq ung fer chault.  Painctre Croons bons ne se font aveq colle bonne mays aveq laict de femme. Les images faictz de carton se doibvent, estant secs, tremper dans la rousine fondue fort delayée et claire. Cela la fortifie, aultrement ilz deviennent mols en temps humide. Les masques de Venise se font aveq le creulx &amp; le visaige masle de cuyvre. Les Flamens n’emploient poinct aultre blanc aux carnations à huille que le blanc de plomb, pource que la ceruse jaulnist. L’huille de noix de 4 ou 5 ans qui est cler est la meilheure couleur, garde de poulsiere. Celuy qui est recentement tiré avecq la presse en forme d’huille d’amendes est blanc, mesmement si la peau des noix est tirée.     Il fault faire pour le moingts trois couches de carnations pour achever les visaiges à huille. Et au commancement on mect le noir et unbre où il convient. Apprés, le rechaulssement de blanc de plomb ne se doibvent mectre sur le noir. Les carnations et  où entre la ceruse en cinq ou six moys jaulnissent, mais le blanc de plomb ne se change poinct. La laque de Florence est meilleure que celle de Flandres, car à Florence se font les meilleures tainctures. Pour faire belle carnation, la laque la plus rouge &amp; plus vive est la meilleure, car celle qui tient du purpurin &amp; violet par la mixtion de trop d’alum faict la carnation comme d’un qui ha grand froit. C’est pourquoy les dames, se voulant colorer les joues, broyent de la laque de Florence bien subtillement, puys en remplissent un peu de cotton, lequel aprés elles envellopent dans un peu de toile de Cambray qui est claire, et ainsy elles poncent la laque sur la joue &amp; puys, avecq une aultre cotton net, elles adoulcissent. Le cristallin estant broyé à eau semble estre avoyr corps, mays à huile il n’en ha point. Il se broye avecq la laque &amp; avecques l’aspalthe, qui ne seicheroient de fort long temps sans cela. L’huile d’aspic se mect communement avecq le blanc de plomb, dnon pas tout pur mays meslé avecq un peu d’aultre huile de noix. Ladicte huile d’aspic ne seroit pas bonne avecq la laque &amp; couleurs qui n’ont point de corps, car elle les feroit esclater, mays avecq ceulx qui hont corps &amp; sont aulcunement grasses, elle est bien propre. Le verd de gris et l’orpiment se doibvent premierement broyer avecq urine plustost que les delayer à huile. Ainsy ilz sont beaulx &amp; ne se meurent poinct.   