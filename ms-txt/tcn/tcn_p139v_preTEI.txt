  ou de terre, ou de lames de cuivre ou de fer, ou de bois revestu de fer blanc, pour y ensevelir plus commodement lesdicts moules entre les planches de cuivre &amp; l’estrié ou vis de fer.   Gect en cire pour representer l’animal qu’on n’a point Prens cire blanche, qui est plus propre pour cest oeuvre que nul aultre à cause qu’elle est plus ferme &amp; ne laisse pas tant de crasse, aultant que tu en auras besoing pour mouler l’animal que tu proposes &amp; non plus, et la moictié aultant de charbon pilé &amp; subtillement passé par un linge ou manche. Le charbon donne couleur et corps à la cire, qui aultrement seroit transparente, &amp; ne se verroit pas si bien le traict. Mects doncq ta cire à fondre à foeu de charbons. Et comme elle sera bien fondue &amp; bien liquide, ayes, pour une pleine escuelle à oreille de cire fondue, du soufre la aultant qu’une grosse noix. Pulverise le, fais le fondre sur foeu lent, &amp; comme il sera fondu ne le laisse pas sur le foeu, car il viendroit trop dur, mays retire le &amp; le mouve tousjours avecq un petit baston, &amp; laisse passer son ebullition, &amp; comme il sera liquide comme eau gecte le dans la cire, que tu auras ostee de dessus le foeu. Et mesle &amp; remue tousjours l’un &amp; l’aultre, affin qu’ilz se meslent bien. Aprés mesles y en remuant tousjours &amp; à plusieurs foys le charbon susdict pulverisé à plusieurs foys. Et comme il sera bien incorporé, advise si ta cire a passé sa grande chaleur, ce que tu cognoistras quand elle ne fume plus, quand elle faict de grands traicts se retirants aulx borts, &amp; non meus, &amp; pres de l’un de l’aultre. Car si tu gectois trop chault, tu ne pourrois separer ta cire du moule, &amp; prendroit au gect. Comme elle est en ce bon estat, remue la d’un petit baston, affin que le charbon pulverisé soict partout &amp; non posé au fonds. Et en ceste sorte gecte dans ton moule petit à petit, &amp; non à coup, pource que la cire par son onctuosité ne coule  Ceste cire noire soufrée est pour esbaucher des figures rondes, qui ne sont poinct en despouille, et qu’il fault brusler dans le moule à noyau, plustost que l’ouvrir po comme celles qui ont quelque advancement ou enlassement de bras &amp; jambes. Et lors ceste cire, par le moyen du soufre, se font avecq fort peu de chaleur et sort sans laisser aulcune crasse. Si par cas fortuit le charbon pilé y demeure en cendre, en ouvrant le moule &amp; souflant dedans il demeure net.  Pour fayre serpents de cire ou aultre chose pour apliquer sur un cierge, il les fault gecter de cire à esbaucher de toutes couleurs.     pas comme aultre chose, &amp; pour ceste ocasion tu peulx gecter à deulx ou trois fois jusques à ce que ton moule soict plain. Or quand au moule qui est de plastre blanc pulverisé &amp; recuit comme pour le sable des præcedents, tu le doibs avoyr faict de longue main, car il sert plusieurs foys. Mays plustost que t’en servir, fais le tremper une bonne heure dans l’eau froide, &amp; pour le moings aultant dans l’eau si chaulde qu’au commancement, tu n’y puisses tenir le doigt. Et q advise qu’il ne s’emboive b plus, ainsi ains qu’il se demonstre bien mouillé partout sans que l’eau s’emboive dans luy. Et le sortant clos de l’eau chaulde, gecte ta cire en tel estat de chaleur que dict a esté. Et volontiers le premier ne second gect ne vient gueres bien jusques à ce que le moule soict imbu. Laisse le refroidir plustost que l’ouvrir, affin que la chose gectée ne se rompe. Tu cognoistras que le gect est bon quand la cire renversée par dehors le moule est tanvre et unie. Souvienne toy de faire force gects tout le long du moule, affin que la cire coure mieulx ainsy. Fais le premier   gect large deulx fois plus qu’aulx aultres moules. Et si au premier gect ton ouvrage soufle et ne vient pas bien net , c’est tout un, car il faut que tu faces estat que les trois ou quattre premiers ne sont volontiers pas bons. Au premier tu cognois s’il y a quelques barbes qui gardent de bien despouiller, et tu les ostes si d’elle mesmes elles ne s’ostent aulx deulx ou trois premiers gects. Et tant plus tu gecteras, tant plus tu feras net, et ton moule te servira plus de cent fois s’il est bien gouverné. Mays il est bon de le tremper une nuict ou un jour plustost qu’i gecter, affin qu’il soict bien imbu. Le mesme se doibt faire pour les fruicts de sucre. Ceste cire est fort doulce &amp; amiable &amp; pliante comme cuivre, et si est forte à cause du soufre qui la rend beaucoup plustost fondante que l’aultre, ainsy que tu en peulx faire preuve sur une ardoise chaulde. Et le soufre que tu y auras mis se trouvera, à la seconde foys que tu la fondras, craqués au fonds. Ayant ainsy passé par la cire, il ne s’enflamme poinct à la chandelle. Et à ceste ocasion que, je croy quil gecteroit fort net en medailles. On se sert de la mesme cire au lieu de vernis pour graver  Quand ton animal est gecté, coupe avecq un tranche plume chault les baves &amp; choses superflues. Et si tu le veulx replier &amp; entourner sur quelque baston ou cierge mects le a ramollir sur dans l’eau chaulde et luy tient en l’entournant.   Abas l’eminence des gects affin quilz soient unis &amp; que la cire aye plus de l’argent pour courre tout à un coup sans tournoyer par le reply du serpent.      graver sur l’argent &amp; cuivre avecq l’eau fort. Avecq icelle aussy, on prend le cave d’un relief &amp; puys on gecte dans ce cave du sable destrempé qui represente derechef le relief fort nettement. Et puys tu peulx sur iceluy gecter le cave d’iceluy en cuivre, or et argent, et fayre des cachets de grande singularité. Cachets   Pour gecter en soufre  Pour gecter nettement en soufre, acoustre la miette de pain soubs le brasier comme tu sçais. Moules en ce que tu veulx &amp; laisse seicher &amp; tu auras ton ouvrage fort net.  Essaye le soufre, passé par la cire fondue, pource qu’il ne s’enflamme plus &amp; ne faict plus d’oeillets.   Mouler et rapetisser une grande figure  Moule le avecq mie de pain venant du four ou comme la susdicte, &amp; en se seichant il s’apetissera, &amp; par consequent la medaille que tu y gecteras. Tu luy peulx, par ce moyen, en allongeant ou eslargisseant la miette emprainte, varier la figure &amp; d’un visage en fayre plusieurs tous divers. Le pain venant du four est meilleur. Et celuy qui est deulx fois recuit se retire dadvantage. Tu peulx gecter le soufre sans laisser seicher l’empraincte du pain, si tu la veulx mouler aussy grande qu’elle est. Mays si tu la veulx laisser apetisser, fais la seicher ou plus ou moings.   Gect de plomb et estain en plastre  Si tu veulx gecter quelque medaille platte ou quelque animal qui n’aye pas grand pois et qu’il ne faille poinct brusler dans le molle, tu peulx bien gecter en plastre &amp; brique meslés comme dessus; et non pas en plastre seul, car il se retire trop, sentant aspre chaleur, s’il n’est acompaigné. Mays avecq la brique, il tient bon. Touteffois, advise de deseicher ton moule à la longue &amp; à foeu lent &amp; avecq patience, car il n’est poinct besoing de le recuire. Mays quand ton ouvraige est de fleurs ou aultres choses qui veulent estre leurs moules recuits &amp; embrasés, mesles y de l’alum de plume &amp; mesmes du crocum. J’ay moulé en plastre &amp; brique tres net &amp; ha soubstenu plusieurs gects.  J’ay essayé le plastre &amp; brique seuls et en ay moulé en noyau comme des aultres. Mon moule a esté fort net, ayant legerement huilé &amp; frotté d’eau de vye ma medaille. J’ay faict mon gect ample à l’entrée, allant en se subtiliant jusques à la medaille, qui estoit fort tanvre. J’ay encoché le gect, qui embrassoit bien la medaille. J’ay bien desseiché le moule à foeu lent, &amp; sur la fin l’ay bien chaufé sans le rougir. Je lay laissé froidir de telle sorte que je pouvois tenir le doigt sans me brusler. J’ay faict ligue de 4 ℥ d’estain &amp; six deniers de plomb. J’ay gecté rouge, il est tres bien venu. J’ay aprés mis sur 4 ℥ d’estain, xii deniers de plomb, il est tres bien venu.  Quand il n’y a rien à brusler dans le moule, il n’est point necessaire de le recuire pour le plomb &amp; estain. Mays pour fleur &amp; ce qui doibt brusler, sy.   