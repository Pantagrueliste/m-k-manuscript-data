










en forme ronde pour la gecter en or et argent, ne
mects

rien en ta cire que tu præpareras pour cet effect sino
de

toutes ses drogues, sinon y gecter du soufre fondu,
comme

elle est fondue, &amp; de la fumée de chandelle. Le
soufre

fondu va au fonds et neanmoings laisse de sa qualité

à la cire, la faisant promptement fondre au foeu &amp;
luy

donnant fermetté. En ceste sorte tu peux fondre au

feu ceste ci figure esbauchée de cire. Mays si
elle

est composée de ceruse ou semblables, il faut que

tu mectes ton moule dans l’eau bouillante.



Pour figures

de cire platte,

il n’est poinct besoing

de tout cela,

car la cire se

despouille &amp; ne

demeure pas dans

lae moule.




Quand le gect d’estaim ou

de plomb soufle

Si ton ouvraige gecté a souflé, il se peult reparer

avec de la cire fort dure, que tu peux aprés argenter

ou dorer. Pour obvier à cela, si tu gectes tanvre,

la ligue d’une ℥ d’est de
plomb sur une lb d’estaim

est bonne. Mays si tu gectes de plomb pour chose
espesse, il fault

bien sur une lb d’iceluy deux ℥
d’estaim, car le plomb,

estant gras &amp; poisant, porte plus. De ceste ligue j’ay

gecté ung grand lezard comme le naturel. En
chose

espesse, si qui garde long temps sa chaleur, s’il y

a gueres d’estaim, il faict soufler. Ton moule ne

doibt pas estre froid, mays en telle chaleur que tu

le puisses manier sans lesion, ou que tu puisses tenir

le doigt dans le gect sans te brusler. Il fault
aussy

que ton plomb ou estaim soit comme rouge. Fonds

premierement le plomb, &amp; puys la ligue de
l’estaim dessus.

Et comme tu vouldras gecter, mets un lopin de
rousine

&amp; puys un peu d’estaim de glace. Si tu mects parmy
l’estaim

trop de plomb, il ne court pas bien tanvre. Et pour le
sçavoir,

sil l’estaim crie fort, c’est signe qu’il n’y ha pas
trop de plomb.

S’il crie lentement, c’est à dire qu’il y en ha
trop.

Advise bien




Tu y peulx soulder

de l’es la mesme

matiere puys la

reparer avecq le

burin, limes, chaple

&amp; semblable.




L’estaim est un

metal qui penetre,

qui soufle &amp; brusle

et est fantasque

à pratiquer, plus que

l’or et l’argent.



Le plomb veult

estre non seulement rouge,

mays bien vif &amp;

courant &amp; liquide

comme eau, qui est signe

de sa parfaicte

chaleur, &amp; le moule

chest tellement chault
que

tu puisses soufrir

le doigt dedans.

Ne l’ouvre pas qu’il

ne soit refroidy.

C’est signe de bon gect

tant pour luy que l’or

&amp; argent quand il sort par les souspirails.


















de n’ouvrir pas trop chault ton moule, car cela aigrist,
faict

soufler &amp; retirer l’estaim &amp; faict rompre la chose
moulée.

Ne trempe pas aussy ton moule chault dans l’eau, car
cela

fait retirer le met l’estain ou plomb.




Moule faict à deulx gects

Il s’ouvre estant recuit pour le nettoyer, aprés on remect

les crampons, on lutte le molle &amp;
singulierement les joinctures,

puys on fait lentement seicher la terre. Et puys
comme

elle ne fume plus, on laisse refroidir le moule jusques à

ce que tu le puisses tenir sans lesion. Aprés mects dans

les presses ou dans le sable dans une terrine, &amp;
gecte

d’estaim. Car si tu gectois d’argent ou d’or, il
faudroit

que ton moule fust recuit deulx fois, &amp; gecté
comme il seroit

tout rouge.



Si ton moule

f par le default

du plastre

se retire au foeu, il le

fault ouvrir

aprés la premiere

recuite pour le

reserrer &amp; le

cramponer et

luter de nouveau

et le reserrer.




Forme de recuire les moules

Allume des charbons à la forge &amp; puys disposes
les de

reng en un coing d’icelle, selon la grandeur de ton moule,

en sorte qu’il en puisse estre bien muny de trois ou 4

doigts tout aultour, et principallement au fonds du
moule,

qui est le plus espés et qui. Tes charbons ainsy
disposés,

poses y tes moules dessus, &amp; non sur une grille
comme aulcuns

font, pource que ilz prendroient le foeu trop aspre. Et laisse

quelque temps ainsy &amp; peu &amp; à peu eschaufer ton
four,

adjoustant tousjours quelque charbon allumé. Et tant que

le moule sera humide, les charbons seront
comme amortis par

dessoubs. Mays comme il sera sec ilz s’allumeront d’eulx

mesmes. Et quand il est sec d’un costé, tourne le de l’autre.

Et quand il sera sec de touts les deulx &amp; ne fumera plus.

Lors vigore le foeu &amp; le couvre de charbons allumés. Et

comme il commancera de rougir, ne soufle pas les
charbons

avecq le petit souflet car cela le feroit soufler
crever. Et

pareillement quand il est rouge tiens le bien couvert de
charbons

allumés &amp; ne le descouvre pas, car il se fendroit. Garde que le

vent d’une fenestre ne batte pas dessus. Laisse
refroidir



Quand tu

veulx recuire

tes moules, &amp; soict

que tu les luttes

ou non, marque

l’endroit du

ventre pour

mectre cestuy là

en bas contre

les charbons

allumés, que

pource que si

l’ardeur du foeu

les faisoict

fendre, il

vauldroit mieulx

que ce fust au

ventre &amp; par

dessoubs que

sur le dos.



Si ton moule est

petit il ne le fault

pas laisser reposer tant

au foeu car il s’y

corrompt et se fend,

car il est plustost recuict qu’un grand.





