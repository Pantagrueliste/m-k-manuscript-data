  ou linge &amp; le laisser ainsy xx4 heures, &amp; il sera gravé. Mays si tu voulois promptement graver, vernisses tout vostre besoigne &amp; la faictes bouillir dans ladicte liqueur, &amp; elle gravera promptement.   Mirouers d’acier  Ils s’appellent d’acier pource que communement le temps passé on les faisoict d’acier poly avecq potée d’esmery. Mays plus facilement il s’en faict de diverses sortes avecq le cuivre franc, qui est rosette, &amp; l’estain, pource qu’il se gecte en moule &amp; se faict rond, cave, convexe &amp; comme on veult pour representer diverses formes. + Prens doncq moictié cuivre de rosette &amp; moictié estain doux, c’est à dire fin, qui n’a poinct encores servi. Et les mects dans un creuseau, &amp; premierement fais bien fondre le cuivre. Et estant bien fondu, mects l’estain dedans et mesle ensemble. Puys gecte dans le moule, de pierre blanche poinct oeilletee, &amp; oints le moule d’huile, &amp; qu’il soict mediocrement chault. Puys ayant moulé ton mirouer, tu le pourras polir en ceste sorte. Enchassés en un dans du plastre affin qu’il tienne ferme, &amp; puys mectés l’aultre par dessus avecq du sable menu  entre deulx, &amp; frottés l’ung contre l’aultre, soict cave ou plat, &amp; ainsi tu en poliras deux ensemble. Et si tu les veulx polir des deulx costés, il ne les fault que rechanger, sçavoir mectre celuy qui polissoict dans le plastre &amp; de celuy qui estoict dans le plastre en polir. Aprés les avoir polis avecq l’arene, tu les pourras adoulcir avecq le tripoli de Venise, qui ne soict poinct sablonneux, &amp; aprés avecq de la potee. Tu polis d’arene avecq de l’eau, mays le polissement de tripoli &amp; potee se faict à sec. Estant poly, tu le peulx enchasser.   Mirouers concave Le mirouer concave composé de la forme susdicte rend une infinité de gentilesses qui sembleroient magie. Si quelqu’un se veult voir derriere, il fault mectre le mirouer concave à terre sur son pied, &amp; qu’il soict en panchant, aprés regarder d’un pas. Mays si tu regardes de pres, il te represente à l’endroit, mays le visaige fort grand &amp; le poil de la barbe gros comme   

  ou linge &amp; le laisser ainsy xx4 heures, &amp; il sera gravé. Mays si tu voulois promptement graver, vernisses tout vostre besoigne &amp; la faictes bouillir dans ladicte liqueur, &amp; elle gravera promptement.   Mirouers d’acier  Ils s’appellent d’acier pource que communement le temps passé on les faisoict d’acier poly avecq potée d’esmery. Mays plus facilement il s’en faict de diverses sortes avecq le cuivre franc, qui est rosette, &amp; l’estain, pource qu’il se gecte en moule &amp; se faict rond, cave, convexe &amp; comme on veult pour representer diverses formes. + Prens doncq moictié cuivre de rosette &amp; moictié estain doux, c’est à dire fin, qui n’a poinct encores servi. Et les mects dans un creuseau, &amp; premierement fais bien fondre le cuivre. Et estant bien fondu, mects l’estain dedans et mesle ensemble. Puys gecte dans le moule, de pierre blanche poinct oeilletee, &amp; oints le moule d’huile, &amp; qu’il soict mediocrement chault. Puys ayant moulé ton mirouer, tu le pourras polir en ceste sorte. Enchassés en un dans du plastre affin qu’il tienne ferme, &amp; puys mectés l’aultre par dessus avecq du sable menu  entre deulx, &amp; frottés l’ung contre l’aultre, soict cave ou plat, &amp; ainsi tu en poliras deux ensemble. Et si tu les veulx polir des deulx costés, il ne les fault que rechanger, sçavoir mectre celuy qui polissoict dans le plastre &amp; de celuy qui estoict dans le plastre en polir. Aprés les avoir polis avecq l’arene, tu les pourras adoulcir avecq le tripoli de Venise, qui ne soict poinct sablonneux, &amp; aprés avecq de la potee. Tu polis d’arene avecq de l’eau, mays le polissement de tripoli &amp; potee se faict à sec. Estant poly, tu le peulx enchasser.   Mirouers concave Le mirouer concave composé de la forme susdicte rend une infinité de gentilesses qui sembleroient magie. Si quelqu’un se veult voir derriere, il fault mectre le mirouer concave à terre sur son pied, &amp; qu’il soict en panchant, aprés regarder d’un pas. Mays si tu regardes de pres, il te represente à l’endroit, mays le visaige fort grand &amp; le poil de la barbe gros comme     fisselle &amp; representera aussi un teston grand comme une assiette, et les femmes voyent les lieulx secrets qu’elles ne veulent pas monstrer aulx chirurgiens. Il gecte la representation hors de soy, et si tu touches du doigt le lieu l’oeil de la representation, un aultre doigt viendra contre le tien.  Tu feras lumiere bien loing de nuict à quelqu’un si tu poses le mirouer concave derriere la chandelle posee sur la fenestre. Tu liras &amp; escripras bien loing de la chandelle si tu le poses derriere la chandelle &amp; poses &amp; tourne la concavité vers toy. Si tu mects le mirouer au bout de la  table &amp; une chandelle dessus, il te representera deulx lumieres sur la table. Pour voir ce qui se faict en une rue, ferme une fenestre, où le plus que tu en fermeras sera le meilleur. Fais à celle d’embas un trou gros comme le petit doigt, tout rond, de part en part. Puys pose une foeuille de papier sur la fenestre, &amp; que le milieu de la foeille soict sur le trou. Perce la foeille à l’endroict d’iceluy &amp; de sa mesme grandeur. Aprés adapte la face concave du mirouer vers le trou &amp; il te representera tout ceulx qui passeront en la rue sur la foeille de papier. De mesmes à la porte percee d’une chambre fermee. Tu en peulx faire d’ondes &amp; triangulaires &amp; de la façon que Ptolomee descript &amp; Archimedes. Le concave aussy mect le foeu de bien loing à de la paille, allume une chandelle, avecq le soleil. À la reverberation aussy du foeu, il eschaufe.   Pour bronser de blanc et jaulne Prends estaim de glace et le fais fondre. Mects sur demy lb d’iceluy demy once d’argent vif et l’oste tout aussy tost du foeu &amp; le broye, et il sera comme cendre. Broye Lave le bien fort en eau nette. Aprés broye le sur le mabre &amp; le destrempe avecq eau de ret colle de retaille. Aprés aplique sur tes chandeliers de bois &amp; aultre ouvrage qu’il te plaira, &amp; brunis avecq la dent. Tu peulx broyer la limaille d’espingle &amp; l’apliquer avecq ladicte colle.   