  Mouler en cave pour cachets ou aultre Esbauche premierement ta figure en cire sur un verre ou ardoise unie. Aprés moule la avecq nostre sable susdit, l’ayant premierement oincté legerement d’huile comme tu sçais, &amp; puys frottée d’eau de vye, Ayant et destrempant ton sable d’eau chaulde. Ayant le cave, gecte le en plomb allié en la forme que les aultres figures que tu fais bien nettes. Touteffois s’il n’est bien nettement du tout venu repare le. Et puys gecte de moule avecq de la cire sur le relief de plomb, &amp; tu auras un cave fort net dans la cire, qui vient tres net sur le plomb. Aprés, dans le cave de cire, gecte ton sable destrempé, qui te fera un relief, sur lequel tu gecteras ton cave d’argent ou d’aultre metal pour cachet. Mays note qu’il ne fault pas faire ton cave avecq cire fondue, ains seulement eschaufée dans de l’eau chaulde, ou pour mieulx dans de l’urine chaulde. Ou bien, si tu as un relief d’or ou d’argent ou aultre metal bien faço net &amp; reparé, emprains dessus ton cave de cire, &amp; puys dans iceluy gecte ton sable, qui viendra de relief, sur lequel aprés tu gecteras ton cave pour cachet ou aultre ouvrage. Tu pourrois bien gecter un cave sur le principal de relief de metal &amp; mesme de plomb &amp; estain, qui ne fera point fondre le principal s’il est avecq un pinceau legerement oint de croye broyée, ou enfumé de fumée de chandelle ou de glaire d’oeuf sechée.  Quand tu as empraint ton cachet en cire, moule en noyau ceste piece de cire qui est cave comme ton cachet, &amp; ton noyau le rendra moulé semblable au l’emprainte &amp; au cachet.  Il fault que ta cire soict meslée de quelque couleur qui n’aye gueres de corps, affin que tu voyes mieulx l’emprainte. La fumée de lampe ou noir à noircir y est bon. La cire blanche pour cet effect est exc meilleure.   Donner telle espesseur à une medaille que tu vouldras Ayant gecté ton premier moule, mesle  crocum ou escaille de fer fort broyée pour l’affermir. Et ayant faict prise &amp; rendu ton cave fort net, ayes de la pate de fine   

  Mouler en cave pour cachets ou aultre Esbauche premierement ta figure en cire sur un verre ou ardoise unie. Aprés moule la avecq nostre sable susdit, l’ayant premierement oincté legerement d’huile comme tu sçais, &amp; puys frottée d’eau de vye, Ayant et destrempant ton sable d’eau chaulde. Ayant le cave, gecte le en plomb allié en la forme que les aultres figures que tu fais bien nettes. Touteffois s’il n’est bien nettement du tout venu repare le. Et puys gecte de moule avecq de la cire sur le relief de plomb, &amp; tu auras un cave fort net dans la cire, qui vient tres net sur le plomb. Aprés, dans le cave de cire, gecte ton sable destrempé, qui te fera un relief, sur lequel tu gecteras ton cave d’argent ou d’aultre metal pour cachet. Mays note qu’il ne fault pas faire ton cave avecq cire fondue, ains seulement eschaufée dans de l’eau chaulde, ou pour mieulx dans de l’urine chaulde. Ou bien, si tu as un relief d’or ou d’argent ou aultre metal bien faço net &amp; reparé, emprains dessus ton cave de cire, &amp; puys dans iceluy gecte ton sable, qui viendra de relief, sur lequel aprés tu gecteras ton cave pour cachet ou aultre ouvrage. Tu pourrois bien gecter un cave sur le principal de relief de metal &amp; mesme de plomb &amp; estain, qui ne fera point fondre le principal s’il est avecq un pinceau legerement oint de croye broyée, ou enfumé de fumée de chandelle ou de glaire d’oeuf sechée.  Quand tu as empraint ton cachet en cire, moule en noyau ceste piece de cire qui est cave comme ton cachet, &amp; ton noyau le rendra moulé semblable au l’emprainte &amp; au cachet.  Il fault que ta cire soict meslée de quelque couleur qui n’aye gueres de corps, affin que tu voyes mieulx l’emprainte. La fumée de lampe ou noir à noircir y est bon. La cire blanche pour cet effect est exc meilleure.   Donner telle espesseur à une medaille que tu vouldras Ayant gecté ton premier moule, mesle  crocum ou escaille de fer fort broyée pour l’affermir. Et ayant faict prise &amp; rendu ton cave fort net, ayes de la pate de fine     farine. Et pour l’aplatir ayes un petit baston de buys bien rond &amp; de mesme grosseur partout, qui aye aulx deulx bouts un petit cercle plus eslevé que le reste pour donner l’espesseur necessaire à la paste. Et puys avecq ce roulleau aplatis la en sorte qu’elle soit assés deliée &amp; tanvre. Puys aplique la sur le cave de  ton moule, et presse dessus avecq du coston, &amp; ta figure s’imprimera en la paste, de relief d’un costé &amp; en cave de l’aultre. Ce faict, oingts avecq un pinceau trempé dans un peu de beurre fondu la partie de la paste qui est cave. Puys coupe le surperflu de la paste qui surpasse le cave du moule H. Oincts aussy d’huile d’olive ton moule, comme aulx aultres tu as faict, mects le contour d’ardille &amp; gecte s ton second moule. Et tu auras ta medaille aussy tanvre &amp; creuse d’un costé que tu vouldras. Tu peulx avoyr divers rolleaux qui auront les bords plus eslevés les uns que les aultres pour faire diverses espesseurs, ou te servir de planches de plomb &amp; cuivre de diverses espesseur ou de carton, coupées avecq le rolleau.    Si tu frottois d’huile ta paste, elle boiroit l’huile &amp; penetreroit jusques au moule, auquel elle s’attaqueroit. Mays le beurre demeure sur la superficie de la paste &amp; ne s’emboit point. Il ne fault point pour ces revers destremper ton sable avecq eau chaulde, car elle feroit fondre le beurre.      Essayer la bonté et force d’un sable à recuire Aprés qu’il ha faict prise, il se doibt trouver doulx &amp; aysé au couper, &amp; non pas rude. Il s’essaye mieulx en un grand moule &amp; fantasque qu’en un petit, car le grand demeure long temps au foeu &amp; le petit est bien tost recuit.   Adoulcir l’or Quelquefois il y ha de l’or si sec qu’ile le ciment ne antymoine ne le peuvent adoulcir. Mays le seul verdet le rend doulx.   