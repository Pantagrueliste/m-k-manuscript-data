  Gect de plomb et d’estaim  Quand il est souvent fondu il s’aigrist &amp; rend fl frangible, pource qu’il se gecte fort chault &amp; se rend demy calciné. Use doncq du noeuf. La ligue que j’ay pratiquée pour lesards &amp; serpents, c’est deulx ℥ d’estaim fin sur une lb de plomb noeuf &amp; non sophistiqué. Le moule se faict du sable susdict commun à tous metaulx;  comme il est recuit le laisser froidir jusques à ce que tu puisses tenir le doigt sans læsion dans le trou du gect. Quand au plomb, on le fond dans un crusol ju à foeu de souflets jusques à ce que le crusol &amp; le plomb soict rouge. Comme il est en cet estat, repurge le de charbons, ou avecq un raclouer faict à propos ou avecq le vent du petit souflet. lCe faict, laisse le poser ainsy rouge &amp; recuire en soy mesme un peu, puys gectes y si tu veulx un peu de rousine pour brusler la crasse. Touteffoys aulcuns trouvent mieulx de n’y en mectre poinct, à cause qu’elle laisse crasse. Mays comme ilz sont prests à gecter, il ne fault pas qu’ilz oublyent de gecter dedans aussy gros qu’une febve d’estain de glace sur chasque lb de plomb, et que’il soict rouge comme metal fondu quand il entre dans le moule. Et si le moule est grand, il est mieulx de le mectre en une presse, affin qu’il se joigne bien &amp; que le plomb ne s’espanche poinct hors du molle. Touteffois si cela advenoit, &amp; que pour la premiere ou deux ou troisiesme fois ton moule ne fust pas remply, gecte hardiment, car pourveu que ton metal soict rouge il se reprendra &amp; joindra avecq l’aultre, et viendra tres net comme le principal. Le mesme se peult dire de l’estaim fin pour les choses tanvres. Et la ligue de l’estain fin, c’est d’une ℥ de plomb neuf sur une lb d’iceluy. Les grands moules se doibvent mectre en presses bien serrés entre deulx planches de cuivre pu &amp; puys les ensevelir dans le sable, qui est meilleur que les cendres pource quiel est par sa poisanteur il selle mieulx. Aultrement ses grands moules sont subgects à s’entrouvrir par la poisanteur du metal. Aulcuns font un pot quarré  Quand la medaille est espesse, on n’est pas astraint de gecter si chault que quand elle est tanvre.  + Note que si tu les veulx gecter en os de seiche, il ne fault pas qu’ilz soient gueres chaulx, pource qu’ilz brusleroient l’os de seiche. Essaye pour cet effect avecq du papier. S’il roussist le papier, c’est assés, il est bon à gecter, mays s’il noircist le papier, il est trop chault.  Si tu veulx gecter un foeillet escript, fais ta ligue de plom moictié plomb &amp; moictié estain, &amp; aussy tost qu’il sera fondu, gecte entre deulx cartons en lieu fort plain &amp; au niveau, &amp; avecq une poincte d’or ou de boys dur grave à gaulche l’escripture qu’il te plaist. Et ayant versé le plomb sur un carton, presse dessus avecq l’aultre carton adapté.     ou de terre, ou de lames de cuivre ou de fer, ou de bois revestu de fer blanc, pour y ensevelir plus commodement lesdicts moules entre les planches de cuivre &amp; l’estrié ou vis de fer.   Gect en cire pour representer l’animal qu’on n’a point Prens cire blanche, qui est plus propre pour cest oeuvre que nul aultre à cause qu’elle est plus ferme &amp; ne laisse pas tant de crasse, aultant que tu en auras besoing pour mouler l’animal que tu proposes &amp; non plus, et la moictié aultant de charbon pilé &amp; subtillement passé par un linge ou manche. Le charbon donne couleur et corps à la cire, qui aultrement seroit transparente, &amp; ne se verroit pas si bien le traict. Mects doncq ta cire à fondre à foeu de charbons. Et comme elle sera bien fondue &amp; bien liquide, ayes, pour une pleine escuelle à oreille de cire fondue, du soufre la aultant qu’une grosse noix. Pulverise le, fais le fondre sur foeu lent, &amp; comme il sera fondu ne le laisse pas sur le foeu, car il viendroit trop dur, mays retire le &amp; le mouve tousjours avecq un petit baston, &amp; laisse passer son ebullition, &amp; comme il sera liquide comme eau gecte le dans la cire, que tu auras ostee de dessus le foeu. Et mesle &amp; remue tousjours l’un &amp; l’aultre, affin qu’ilz se meslent bien. Aprés mesles y en remuant tousjours &amp; à plusieurs foys le charbon susdict pulverisé à plusieurs foys. Et comme il sera bien incorporé, advise si ta cire a passé sa grande chaleur, ce que tu cognoistras quand elle ne fume plus, quand elle faict de grands traicts se retirants aulx borts, &amp; non meus, &amp; pres de l’un de l’aultre. Car si tu gectois trop chault, tu ne pourrois separer ta cire du moule, &amp; prendroit au gect. Comme elle est en ce bon estat, remue la d’un petit baston, affin que le charbon pulverisé soict partout &amp; non posé au fonds. Et en ceste sorte gecte dans ton moule petit à petit, &amp; non à coup, pource que la cire par son onctuosité ne coule  Ceste cire noire soufrée est pour esbaucher des figures rondes, qui ne sont poinct en despouille, et qu’il fault brusler dans le moule à noyau, plustost que l’ouvrir po comme celles qui ont quelque advancement ou enlassement de bras &amp; jambes. Et lors ceste cire, par le moyen du soufre, se font avecq fort peu de chaleur et sort sans laisser aulcune crasse. Si par cas fortuit le charbon pilé y demeure en cendre, en ouvrant le moule &amp; souflant dedans il demeure net.  Pour fayre serpents de cire ou aultre chose pour apliquer sur un cierge, il les fault gecter de cire à esbaucher de toutes couleurs.   