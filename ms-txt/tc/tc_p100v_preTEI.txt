  Pierrerie Prens des caillous blancs qui se trouvent par les rivieres &amp; parmy le sablon &amp; les chemins qui sont aulcunement transparents &amp; sils le sont parfaictement ce sera mieulx Sinon use des meilleurs &amp; plus blancs que tu pourras Calcines les trois ou 4 fois dans ton four a vent &amp; les estaints dans de leau ou vinaigre Apres prens en une ℥ et les pile dans un mortier tout pur de cuivre &amp; avecq un pilon de pur cuivre Et les broye jusques a ce quils soient en pouldre fort subtile &amp; doulce et cela est un signe quils ont prins de la substance du cuivre asses pour leur donner verdeur Lors sur ton ℥ de caillou mects y trois ℥ de bon minium non sophistique de brique &amp; daultre chose Et broye encores bien fort tout ensemble dans le mortier de bronze Et sur tout cela mets y un gros pour ℥ de sel de verre &amp; aulcuns &amp; le commun y mect deu suin de verre quilz trouvent ches les verriers ou apotiquaires Mays le sel alchali comme tu scais est meilleur En ceste sorte le vulgaire faict des esmerauldes &amp; en gectent en sable si tu nas point de mortier de bronze broye avecq un mort dans un chaulderon de pur cuivre   Il fault faire recuire plustost les creusets qui mectre les matieres et les mectre dans la fornaise ou four a vent plustost que faire &amp; augmenter le foeu     Elles sont faictes en une heure &amp; demye   Un gros de sel sur les quattre ℥ de caillou &amp; minium quand on dict pour ℥ cela sentend sur une ℥ du corps &amp; non pas des sels &amp; du minium   Esmeraulde   Pour ruby prens de lor en foeille Haulsse ton four de deulx tuiles tout aultour pourcequil fault plus de chaleur pour fayre rubis que pour esmerauldes Et prens une ℥ de caillou blanc calcine et la mects dans un mortier de verre &amp; layant grossierement broye avecq le pilon de mesme Mesles y un grain le poix dun grain dor en foeille de quoy les painctres dorent &amp; broye  Aulcuns disent que meslant lor avecq les caillous et le salpestre il faict couleur de peschier  Aultres disent quil fault que lor soict plusieurs foys cimente puys battu en foeille   

  Pierrerie Prens des caillous blancs qui se trouvent par les rivieres &amp; parmy le sablon &amp; les chemins qui sont aulcunement transparents &amp; sils le sont parfaictement ce sera mieulx Sinon use des meilleurs &amp; plus blancs que tu pourras Calcines les trois ou 4 fois dans ton four a vent &amp; les estaints dans de leau ou vinaigre Apres prens en une ℥ et les pile dans un mortier tout pur de cuivre &amp; avecq un pilon de pur cuivre Et les broye jusques a ce quils soient en pouldre fort subtile &amp; doulce et cela est un signe quils ont prins de la substance du cuivre asses pour leur donner verdeur Lors sur ton ℥ de caillou mects y trois ℥ de bon minium non sophistique de brique &amp; daultre chose Et broye encores bien fort tout ensemble dans le mortier de bronze Et sur tout cela mets y un gros pour ℥ de sel de verre &amp; aulcuns &amp; le commun y mect deu suin de verre quilz trouvent ches les verriers ou apotiquaires Mays le sel alchali comme tu scais est meilleur En ceste sorte le vulgaire faict des esmerauldes &amp; en gectent en sable si tu nas point de mortier de bronze broye avecq un mort dans un chaulderon de pur cuivre   Il fault faire recuire plustost les creusets qui mectre les matieres et les mectre dans la fornaise ou four a vent plustost que faire &amp; augmenter le foeu     Elles sont faictes en une heure &amp; demye   Un gros de sel sur les quattre ℥ de caillou &amp; minium quand on dict pour ℥ cela sentend sur une ℥ du corps &amp; non pas des sels &amp; du minium   Esmeraulde   Pour ruby prens de lor en foeille Haulsse ton four de deulx tuiles tout aultour pourcequil fault plus de chaleur pour fayre rubis que pour esmerauldes Et prens une ℥ de caillou blanc calcine et la mects dans un mortier de verre &amp; layant grossierement broye avecq le pilon de mesme Mesles y un grain le poix dun grain dor en foeille de quoy les painctres dorent &amp; broye  Aulcuns disent que meslant lor avecq les caillous et le salpestre il faict couleur de peschier  Aultres disent quil fault que lor soict plusieurs foys cimente puys battu en foeille     encores bien fort puys adjoustes y iii ℥ de Minium &amp; pilles encores bien tout ensemble &amp; le mectes dans le crusol lequel vous couvrires dun tuile aproprie non guere espes affin que la chaleur y reverbere mieulx Puys pose le sur la grille de ton fourneau ayant mis dessoubs quelque carreau arrondy espes Apres emplis ton four de charbon jusques a la gueule quil soict comble et laisse allumer Et entretiens toujours la chaleur esgalle sans laisser abaisser le charbon Et pour cest effect fais que tousjours le four soict comble &amp; ras de charbon Et lentretiens ainsy un jour La premiere experience que jen ay faicte il nest venu quune masse jaulne comme est le minium seul vitrifie &amp; quelque grains dor en masse au fonds Essaye lor cimente et acompaigne de lantimoine  Si tu as besoing de plus grande chaleur plie mects sur le bort de la gueule du four allume des tuiles lune contre laultre pour faire reverberer la chaleur     Topasse La mesme doze sobserve en toutes pierreries scavoir un poix de caillous calcines sur trois de minium pilant le tout separement dans un mortier de cuivre pour esmeraulde &amp; dans un mortier de fer pour faire topasse ou couleur dambre Avecq les pilons semblables aulx mortiers Lesmeraulde &amp; la topasse sont de meme chaleur &amp; pour une heure &amp; demye de foeu Car elles se pourroient brusler Le ruby en veult dadvantage de temps &amp; plus de foeu &amp; colore dor en foeille Je croy que la pierre ponce ou pierre a foeu pour le ruby seroit meilleur Voy les emaulx Essaye aussy de mesler au lieu de caillous des pieces de vitre de couleur ou des esmaulx Si la masse nest asses coloree pile la davantage dans le mortier de fer  Le tartre un peu brusle mesle parmy faict beau jaulne mays il nen fault guere Larene aussy faict plus jaulne   Sel a fayre fondre Mesle salpestre &amp; sel commun et fais fondre ensemble &amp; jecte sur le cuivre fondu ou ch en bain &amp; il le purifie &amp; faict courre merveilleusement Premierement il fault decrepiter le sel commun cest a dire le tenir dans bon foeu jusques a ce quil ne petille plus Ou pour le mieulx le fondre dans un four a vent Et le jecter nettement sur un mabre puys le piler &amp; broyer fort subtillement puys le mectre dans un crusol sur aultant de salpestre &amp; le laisser bouillir &amp; mesler ensemble jusques a ce  Il nettoye &amp; purifie fort le metal   