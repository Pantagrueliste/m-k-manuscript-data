  en forme ronde pour la gecter en or et argent Ne mects rien en ta cire que tu præpareras pour cet effect sino de toutes ses drogues Sinon y gecter du soufre fondu comme elle est fondue &amp; de la fumee de chandelle Le soufre fondu va au fonds et neanmoings laisse de sa qualite a la cire la faisant promptement fondre au foeu &amp; luy donnant fermette En ceste sorte tu peux fondre au feu ceste ci figure esbauchee de cire Mays si elle est composee de ceruse ou semblables Il faut que tu mectes ton moule dans leau bouillante  Pour figures de cire platte il nest poinct besoing de tout cela Car la cire se despouille &amp; ne demeure pas dans lae moule   Quand le gect destaim ou de plomb soufle Si ton ouvraige gecte a soufle il se peult reparer avec de la cire fort dure que tu peux apres argenter ou dorer Pour obvier a cela Si tu gectes tanvre la ligue dune ℥ dest de plomb sur une lb destaim est bonne Mays si tu gectes de plomb pour chose espesse Il fault bien sur une lb diceluy deux ℥ destaim Car le plomb estant gras &amp; poisant porte plus De ceste ligue jay gecte ung grand lezard comme le naturel En chose espesse si qui garde long temps sa chaleur sil y a gueres destaim il faict soufler Ton moule ne doibt pas estre froid Mays en telle chaleur que tu le puisses manier sans lesion ou que tu puisses tenir le doigt dans le gect sans te brusler Il fault aussy que ton plomb ou estaim soit comme rouge Fonds premierement le plomb &amp; puys la ligue de lestaim dessus Et comme tu vouldras gecter mets un lopin de rousine &amp; puys un peu destaim de glace Si tu mects parmy lestaim trop de plomb il ne court pas bien tanvre Et pour le scavoir sil lestaim crie fort cest signe quil ny ha pas trop de plomb Sil crie lentem cest a dire quil y en ha trop Advise bien  Tu y peulx soulder de les la mesme matiere puys la reparer avecq le burin limes chaple &amp; semblable  Lestaim est un metal qui penetre qui soufle &amp; brusle et est fantasque a pratiquer plus lor et largent  Le plomb veult estre non seulem rouge Mays bien vif &amp; courant &amp; liquide comme eau qui est signe de sa parfaicte chaleur &amp; le moule chest tellem chault que tu puisses soufrir le doigt dedans Ne louvre pas quil ne soit refroidy Cest signe de bon gect tant pour luy que lor &amp; argent quand il sort par les souspirails     de nouvrir pas trop chault ton moule Car cela aigrist faict soufler &amp; retirer lestaim &amp; faict rompre la chose moulee Ne trempe pas aussy ton moule chault dans leau car cela fait retirer le met lestain ou plomb   Moule faict a deulx gects Il souvre estant recuit pour le nettoyer apres on remect les crampons On lutte le molle &amp; singulierement les joinctures Puys on fait lentement seicher la terre Et puys comme elle ne fume plus On laisse refroidir le moule jusques a ce que tu le puisses tenir sans lesion Apres mects dans les presses ou dans le sable dans une terrine &amp; gecte destaim Car si tu gectois dargent ou dor il faudroit que ton moule fust recuit deulx fois &amp; gecte comme il seroit tout rouge  Si ton moule f par le default du plastre se retire au foeu il le fault ouvrir apres la premiere recuite pour le reserrer &amp; le cramponer et luter de nouveau et le reserrer   Forme de recuire les moules Allume des charbons a la forge &amp; puys disposes les de reng en un coing dicelle selon la grandeur de ton moule en sorte quil en puisse estre bien muny de trois ou 4 doigts tout aultour Et principallement au fonds du moule qui est le plus espes et qui Tes charbons ainsy disposes poses y tes moules dessus &amp; non sur une grille comme aulcuns font pourceque ilz prendroient le foeu trop aspre Et laisse quelque temps ainsy &amp; peu &amp; a peu eschaufer ton four adjoustant tousjours quelque charbon allume Et tant que le moule sera humide les charbons seront comme amortis par dessoubs Mays comme il sera sec ilz sallumeront deulx mesmes Et quand il est sec dun coste tourne le de lautre Et quand il sera sec de touts les deulx &amp; ne fumera plus lors vigore le foeu &amp; le couvre de charbons allumes Et comme il commancera de rougir ne soufle pas les charbons avecq le petit souflet car cela le feroit soufler crever Et pareillement quand il est rouge tiens le bien couvert de charbons allumes &amp; ne le descouvre pas car il se fendroit Garde que le vent dune fenestre ne batte pas dessus Laisse refroidir  Quand tu veulx recuire tes moules &amp; soict que tu les luttes ou non marque lendroit du ventre pour mectre cestuy la en bas contre les charbons allumes que pourceque si lardeur du foeu les faisoict fendre il vauldroit mieulx que ce fust au ventre &amp; par dessoubs que sur le dos   Si ton moule est petit il ne le fault pas laisser reposer tant au foeu car il sy corrompt et se fend car il est plustost recuict quun grand   