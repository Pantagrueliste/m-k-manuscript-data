  Gect de plomb et destaim  Quand il est souvent fondu il saigrist &amp; rend fl frangible pourcequil se gecte fort chault &amp; se rend demy calcine use doncq du noeuf La ligue que jay pratiquee pour lesards &amp; serpents cest deulx ℥ destaim fin sur une lb de plomb noeuf &amp; non sophistique Le moule se faict du sable susdict commun a tous metaulx comme il est recuit le laisser froidir jusques a ce que tu puisses tenir le doigt sans læsion dans le trou du gect Quand au plomb on le fond dans un crusol ju a foeu de souflets jusques a ce que le crusol &amp; le plomb soict rouge Comme il est en cet estat repurge le de charbons ou avecq un raclouer faict a propos ou avecq le vent du petit souflet lCe faict laisse le poser ainsy rouge &amp; recuire en soymesme un peu puys gectes y si tu veulx un peu de rousine pour brusler la crasse Touteffoys aulcuns trouvent mieulx de ny en mectre poinct a cause quelle laisse crasse Mays comme ilz sont prests a gecter il ne fault pas quilz oublyent de gecter dedans aussy gros quune febve destain de glace sur chasque lb de plomb Et queil soict rouge comme metal fondu quand il entre dans le moule Et si le moule est grand il est mieulx de le mectre en une presse affin quil se joigne bien &amp; que le plomb ne sespanche poinct hors du molle Touteffois si cela advenoit &amp; que pour la premiere ou deux ou troisiesme fois ton moule ne fust pas remply Gecte hardiment car pourveu que ton metal soict rouge il se reprendra &amp; joindra avecq laultre Et viendra tresnet comme le principal Le mesme se peult dire de lestaim fin pour les choses tanvres Et la ligue de lestain fin cest dune ℥ de plomb neuf sur une lb diceluy Les grands moules se doibvent mectre en presses bien serres entre deulx planches de cuivre pu &amp; puys les ensevelir dans le sable qui est meilleur que les cendres pourcequ’iel est par sa poisanteur il selle mieulx Aultrem ses grands moules sont subgects a sentrouvrir par la poisanteur du metal Aulcuns font un pot quarre  Quand la medaille est espesse on nest pas astraint de gecter si chault que quand elle est tanvre  + Note que si tu les veulx gecter en os de seiche il ne fault pas quilz soient gueres chaulx pourcequilz brusleroient los de seiche Essaye pour cet effect avecq du papier sil roussist le papier cest asses il est bon a gecter mays sil noircist le papier il est trop chault  Si tu veulx gecter un foeillet escript Fais ta ligue de plom moictie plomb &amp; moictie estain &amp; aussy tost quil sera fondu gecte entre deulx cartons en lieu fort plain &amp; au niveau &amp; avecq une poincte dor ou de boys dur grave a gaulche lescripture quil te plaist Et ayant verse le plomb sur un carton presse dessus avecq laultre carton adapte     ou de terre ou de lames de cuivre ou de fer ou de bois revestu de fer blanc pour y ensevelir plus commodement lesdicts moules entre les planches de cuivre &amp; lestrie ou vis de fer   Gect en cire pour representer lanimal quon na point Prens cire blanche qui est plus propre pour cest oeuvre que nul aultre a cause quelle est plus ferme &amp; ne laisse pas tant de crasse Aultant que tu en auras besoing pour mouler lanimal que tu proposes &amp; non plus Et la moictie aultant de charbon pile &amp; subtillement passe par un linge ou manche le charbon donne couleur et corps a la cire qui aultrement seroit transparente &amp; ne se verroit pas si bien le traict Mects doncq ta cire a fondre a foeu de charbons Et comme elle sera bien fondue &amp; bien liquide Ayes pour une pleine escuelle a oreille de cire fondue du soufre la aultant quune grosse noix pulverise le fais le fondre sur foeu lent &amp; comme il sera fondu ne le laisse pas sur le foeu car il viendroit trop dur Mays retire le &amp; le mouve tousjours avecq un petit baston &amp; laisse passer son ebullition &amp; comme il sera liquide comme eau gecte le dans la cire que tu auras ostee de dessus le foeu Et mesle &amp; remue tousjours lun &amp; laultre affin quilz se meslent bien Apres mesles y en remuant tousjours &amp; a plusieurs foys le charbon susdict pulverise a plusieurs foys Et comme il sera bien incorpore Advise si ta cire a passe sa grande chaleur ce que tu cognoistras quand elle ne fume plus quand elle faict de grands traicts se retirants aulx borts &amp; non meus &amp; pres de lun de laultre Car si tu gectois trop chault tu ne pourrois separer ta cire du moule &amp; prendroit au gect Comme elle est en ce bon estat remue la dun petit baston affin que le charbon pulverise soict par tout &amp; non pose au fonds Et en ceste sorte gecte dans ton moule petit a petit &amp; non a coup pourceque la cire par son onctuosite ne coule  Ceste cire noire soufree est pour esbaucher des figures rondes qui ne sont poinct en despouille Et quil fault brusler dans le moule a noyau plustost que louvrir po comme celles qui ont quelque advancement ou enlassement de bras &amp; jambes Et lors ceste cire par le moyen du soufre se font avecq fort peu de chaleur et sort sans laisser aulcune crasse Si par cas fortuit le charbon pile y demeure en cendre en ouvrant le moule &amp; souflant dedans il demeure net  Pour fayre serpents de cire ou aultre chose pour apliquer sur un cierge il les fault gecter de cire a esbaucher de toutes couleurs   