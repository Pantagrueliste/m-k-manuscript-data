  Pour garder quelquun de ne manger dune viande Faictes seicher de la racine de pied de veau aultrement jarus &amp; en saulpouldres la viandes a quoy il ny a poinct de dangier Voy Mathiol   Pour fayre transmuer du bled dun vaisseau a aultre   Ayes deulx petits boisseaulx de boys de pareille grandeur qui soyent par le dehors du fonds caves de lespesseur dun dos de cousteau ou plus Lun diceulx demeurera vuide &amp; au fonds de laultre tu colleras des grains de bled avecq de lamydon de sorte quil soict tout couvert de grain &amp; il semblera en estre plein Ayes aussy une cloche de boys dans laquelle tu mectras aultant de grain quil en pourra demeurer en la capacite dun des boisseaulx Et par dessus mects une piece de cuir simple qui entre justement dans la cloche Mects tout dans un sac ou serviette ou mouchouer plie si tu ne veulx employer la gibessiere de Maistre gonin Montre premierement le boisseau vuyde puys en presence emplis le de grain puys remects le dans la serviette Apres laisse y cestuy la &amp; prends celuy ou est colle le bled avecq amydon &amp; il semblera que ce soict le premier remply de bled Mects le soubs un chapeau &amp; pose doulcement la cloche sur la table pour la premiere foys Et si tu veulx monstre promptement &amp; sans arrester le fonds qui sera couvert de cuir blanc de la couleur du boys Puys faisant semblant de monstrer le boisseau qui est soubs le chapeau tu le tourneras dextrement du coste quil est vuyde &amp; le laisseras couvert puys commanderas que par invisibilium le bled passe dans la cloche de laquelle tu fraperas un peu auparavant sur la table un peu fort &amp; le bled tumbera au fonds &amp; couvrira la piece de cuir Puys leve le chapeau le boisseau semb se trouvera vuide Et la cloche plene de bled que tu racleras dextrement avecq la piece de cuir    

  Pour garder quelquun de ne manger dune viande Faictes seicher de la racine de pied de veau aultrement jarus &amp; en saulpouldres la viandes a quoy il ny a poinct de dangier Voy Mathiol   Pour fayre transmuer du bled dun vaisseau a aultre   Ayes deulx petits boisseaulx de boys de pareille grandeur qui soyent par le dehors du fonds caves de lespesseur dun dos de cousteau ou plus Lun diceulx demeurera vuide &amp; au fonds de laultre tu colleras des grains de bled avecq de lamydon de sorte quil soict tout couvert de grain &amp; il semblera en estre plein Ayes aussy une cloche de boys dans laquelle tu mectras aultant de grain quil en pourra demeurer en la capacite dun des boisseaulx Et par dessus mects une piece de cuir simple qui entre justement dans la cloche Mects tout dans un sac ou serviette ou mouchouer plie si tu ne veulx employer la gibessiere de Maistre gonin Montre premierement le boisseau vuyde puys en presence emplis le de grain puys remects le dans la serviette Apres laisse y cestuy la &amp; prends celuy ou est colle le bled avecq amydon &amp; il semblera que ce soict le premier remply de bled Mects le soubs un chapeau &amp; pose doulcement la cloche sur la table pour la premiere foys Et si tu veulx monstre promptement &amp; sans arrester le fonds qui sera couvert de cuir blanc de la couleur du boys Puys faisant semblant de monstrer le boisseau qui est soubs le chapeau tu le tourneras dextrement du coste quil est vuyde &amp; le laisseras couvert puys commanderas que par invisibilium le bled passe dans la cloche de laquelle tu fraperas un peu auparavant sur la table un peu fort &amp; le bled tumbera au fonds &amp; couvrira la piece de cuir Puys leve le chapeau le boisseau semb se trouvera vuide Et la cloche plene de bled que tu racleras dextrement avecq la piece de cuir       qui ne se voye poinct &amp; jecteras tout subtillement par gentilesse dans le sac ou gibbessiere   Pour fayre transmuer une boule en un de a couldre subtil  de cuir  Fais un petit estuy de cuyr simple comme de vache ou marroquin asses espois hault de trois doits cousu comme le doigt dun gand &amp; de telle largeur que deulx pointes de doigt y puyssent entrer &amp; qui au bout qui est un peu fronsse a un trou rond de la largeur dun double liard Ayes un deulx boules de buys semblables &amp; que lune soict creuse &amp; ouverte dun trou rond seulem par un coste de sorte que le de a couldre y puysse entrer Doncq quand tu vouldras jouer Tu mectras ton estuy de cuir sur la table avecq la pillotte qui nest poinct creuse Passe le baston par dedans lestuy de cuir pour monstrer quil ny a rien monstre aussy la pelotte ronde Et tiens celle qui est creuse &amp; qui ha dedans soy le de a couldre entre le petit doit &amp; lannulaire Et ce de la main droite de laquelle tu tiens le baston Apres tu prens ton estuy de cuir &amp; le pose sur la pelotte creuse qui est entre les doits &amp; faisant semblant dy mettre de la pouldre doribus dessus tu remects le moule de cuir qui contient la pelotte du de sur la table Puys tu prens la pelotte ronde &amp; massive demeuree sur la table Et luy commandes de entrer par dessoubs la table dans lestuy de cuir Puys levant le cuir elle semble estre celle mesme combien que ce soit la creuse Puys tu la recouvres &amp; luy commandes quelle se fasse invisible Et lors levant lestuy en pressant tu enleveras quand &amp; quand la boule &amp; l la remectant avecq lestuy a part &amp; a  Il se trouvera en sa place un de pour les dames a qui le cul faict mal cest a dire le cul de lesguille   